# Coffee house referencia projekt

Ez a projekt az első komolyabb próbálkozásom annak céljából, hogy mindent amit tanultam viszont láthassak egy kész weboldal formájában. Első sorban frontend technológiákat szerettem volna használni, a fejlesztés ezen része fogott meg.

## A projekt tervezése

Az alapötlet már az első kurzus hallgatása során megfogalmazódott bennem, egy kávéház weboldalát szerettem volna elkészíteni, akkor még nem tudtam, milyen techológiát használva (ekkor még csak html-el és css-el ismerkedtem). Ekkor létrehoztam egy jegyzetet, amit az elvégzett kurzusokkal párhuzamosan egészítgettem ki, különböző franchiseok weboldalait vetettem össze, a kávéház témához illő színeket, betűtípusokat, felhasználható képeket kerestem, kigondoltam, hogy milyen objektumokat szeretnék használni, azok milyen tulajdonságokkal rendelkezzenek, stb..

Miután megjártam a Codecademyt és a Simplilearnt, egy fejlesztő ismerősöm tanácsára a linkedIn premium kurzusok közül kezdtem csemegézni, ez úgy érzem nagyban segített, hogy mostanra némi javascript ismerettel a hátam mögött el tudjam dönteni, milyen frameworkben szeretnék fejleszteni. A React mellett döntöttem.

A premiumom lejárta után a tervezés következő lépéseként összeszedtem milyen komponensekre lehet szükségem és milyen lépésekben szeretném végigvinni a projektet.
Ezzel minden készen állt, hogy elkezdhessek kódolni.

## A megvalósítás lépései

1. Létrehoztam a komponenseket.

- Minden komponens kapott egy-egy placeholder headert, hogy később lássam működik -e a routing.

2. React Router konfigurálása
3. Komponensek frontendjének elkészítése

- A megvalósítás ezen fázisában a legtöbb időt a css poziciónálása vitte el, mire a végére értem az összes kurzusnak, kijöttem kicsit a gyakorlatból. Külön fájlba írtam mindent (index.css), nem inline. A media queryket hagytam a végére. A későbbi projektekben terveztem a tailwindet kipróbálni, egész barátságosnak tűnik.

## A projekt jövője.

A későbbiekben tervezek az oldalon expresst és mongodb-t használni.

Update: 

03.20.
Firebase integrálást backend nélkül sikerült megvalósítani. 

## További megjegyzések

A projekt készítése alatt felhasznált képek csak gyakorlás céljából lettek használva, nem célom reklámozni egy kávézó franchiset vagy kávémárkát sem.
Március (2023) végéig még szeretnék két weboldalon dolgozni, az egyik egy blog applikáció lesz a másik pedig egy CV weboldal. 

